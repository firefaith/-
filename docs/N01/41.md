# 权

 

(一九一六年八月二十九日)

 

德国凯撒，驱全德之民族，驰驱于硝烟弹雨之中，连年鏖战，流血成池、千辛万苦而不辞。所争者何物？曰：“权”而已。

联军各国，相率督其盟军，与凯撒抗战，昂头阔步，以登龙骧虎斗之场。所争者何物？日：“权”而已。

袁项城生当民主政治炽盛之世，不惜以豪杰有为之凭籍[籍]，而牺牲于黄袍加身之迷梦，卒之身败名裂，为世僇笑。所贪者何物？日：“权”而已。

吾民处兹风雨飘摇之中，不惮冒国家之危险，兴西南之师，以与袁氏抗争。所争者何物？曰：“权”而已。

项城既陨，各政团互相猜忌，此詈彼以阴谋，彼讦此以诡诈。所注视者何物？口：“权”而已。

府院之间，恒欠融洽，今日秘书长辞职，明日总理告假，后日内务总长又辞职。所争议者何事？亦曰：“权”而已。

权无限则专，权不清则争，惟专与争，乃立宪政治之大忌。而(专)制国民之常态也。故欲行立宪政治，必先去专与争。欲去专与争，必先划除专制国民之根性。

 

署名：守常

《晨钟报》1916年8月29日

 

 

 

