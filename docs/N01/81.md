# 外交研究会

 

(一九一七年二月十七日)

 

近自中、德交涉之风云，日呈危急之象，在野政士，多思所以自贡，而为政府之后援。于是外交后援会、商榷会、后盾会、研究会等团体，乃以次发起。

以余观之，吾国民今日所当尽力以为政府助者，即在研究外交之情实，以为政府之辅导。以吾国民平时对于世界大势之冷淡，其关于外交知识之浅薄，似无庸深讳。今以对德通牒之一事，骤然激动其研究之兴味，而即因之以增进其知识，最为便利。抑此次中、德交涉，虽决裂至于宣战，而其所需于吾国民武力上之后援者绝鲜，所需于知识上之后援者则甚钜。良以吾国今日外交之制胜，不在疆场之耀武，而在帷幄之运筹；不在以军事上之策略，定攻守进退之方针，而在以国际上之明察，审离合变迁之大势。

然则，后援云、后盾云、商榷云者皆嫌架空，不如研究云者之较为踏实。故余宁先外交研究会，而后其他。

 

署名：守常

《甲寅》日刊1917年2月17日

 

 

 

