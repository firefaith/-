# 暴力与政治

(一九一七年十月十五日)

愚当执笔而欲有所论列，有一问题，首先回旋于脑际而不能不举以自叩者，即在今日之象，吾侪尚有国家与政治之可言否也？自来学者之释国家，言人人殊，而其精要可采者，美儒柏哲士1之言为足称矣。彼谓国家与主权(1)实为一体，凝者则为国家，流者则为主权。由客观言之，宪法上有创造或变更政府之最高权能者，即为主权者，即为国家(2)。准斯言以求国家若主权者于吾《约法》之中，舍握有造法权之国会无足当之者。顾自督军团肇变2以还，强力进发，集矢国会，威暴所劫，遂尔立解，至高无上之主权，不知其已移于何所？然则今日之象，无国家也，无政治也，抢攘纵横者，暴力而已矣！夫政治集团云者，以其服隶于共同政府之下，示异于人众之生丁无治或自然之域者也。暴力之下，生活秩序全然陷人危险，是直反吾侪于无治自然之域，使之以力制力，如鸷鸟暴兽之相争相搏以自为残噬焉耳。鸣呼！循是以往，黯黯神州，将复成何景象矣！
盖尝论今日之政治，固与强力不相容者也。专制之世，国之建也，基于强力；立宪之世，国之建也，基于民意。初民甫脱于自然之境，往往暂戴一军权首酋，斯时有所组织，必以强力为厥要素，此亦势所使然，不得已也。而政象天演，至于今日，自由思潮，风起云涌，国于大地者，群向民治主义之的以趋，如百川东注，莫能障遏，
强力为物，已非现代国家之所需，岂惟不需，且深屏而痛绝之矣。昔在希腊，哲家辈出，若亚里士多德、柏拉图(3)诸人，皆尝说明其理想的市府国家3，其所崇重之精神，即近世自由国家所本而蜕化者焉。在是等国家，各个公民均得觅一机会以参与于市府之生活，个人与国家之间，绝无冲突轧轹之象，良以人为政治动物，于斯已得自显于政治总体之中也。政治总体不臻于完备，绝无完备之人，一言市府之完全，意即包含公民身份之完全，教育与训练，皆为首务，所以使公民各知其于市府职务有其当尽之分位也。亚氏尝分政治为二类：一为与国家实利相调和者；他则为引起叛背之原，势将倾毁国家者。善良政治之官吏，恒仍保其地位以为政治体中自觉之分子，觅种种途径以服事其国，更无一己之意思离异于市府之利益，是皆真实政府之特质也。若夫恶厉政治则不然。居临民之位者，恒自异于平民，利用官职，以为自张之具，庶政皆依强力以处理之，以致人民与官吏之间，恶感丛积，俨成敌国。故彼恶政治之奏凯5，其意即为政治体之破坏，代之而兴者，乃为由治者与属隶构成之国家。在若而国，治者发号施令，惟所欲为，属隶则迫于强力，奉命惟谨而已矣。亚氏更本兹二类析为六体：曰君主政治，曰贵族政治，日民主政治，此其良者；曰暴君政治，曰寡头政治，曰暴民政治，此其厉者(4)。君主而轶于政轨，不自分于为政治总体之公仆，以纳民于轨物之中，则为暴君矣。贵族而昧于市府公仆之义，结纳徒党，以破坏市府，则为寡头矣。民主政治为理想中最良之治制·足使全体公民养成一种习俗，人各本于公约，以于市府之职务自觅其分位；若其敝也，将变而为由煽民之雄以暴力指挥之治制，即所谓暴民政治是矣。此等形体之区分，虽未必足尽今世治制之种类，而其遣辞立义，所涵界范，亦或与今日所通行者不尽相符，甚且适得其反焉；惟其精要所在，固不在此等形体，而在其据以分类之根本问题，即其政治与市府生活相调和，抑以强力加于市府之问题也。亚氏之意，以为有人民焉，什九皆承认永久奴制为当，且全服从其所主之意思。当此之时，其政治体之所蓄纳，必为其人民之小部，彼奴制流行之所，于家族有主奴之关系，于国家自成治者与属隶之关系，治者命而属隶从焉。是等治者，无问其为一人、为少数、抑为多数，咸有恃乎强力，将其意以加于市府国家之势，任何政体，施之于用，尽为恶矣。为其横分公民为治者与属隶二级，而以强力之关系介于其间，市府之真正理想，将从而消灭也。夫公民身份而成于崇信奴制之人，则其有一政府以强力宰制民众者，乃为必然之事。逮于晚近，奴制既废，政治体构成于民众之全体，非仅居其一部，治者同时兼为民众之属隶，而希腊诸哲理想之国家，始于人类史中开一新纪元矣(5)。
现代之政治，与亚氏民主政治之理想相合者，即风靡一世之民治主义是也。民治主义一语，亚氏当时未以列于三种良治之中，且尝用以当暴民政治之义焉()。庸讵知今日民治主义之推行，几于兹世无远弗届，毫无暴民政治之危险，且与其理想之民主政治若合符节者乃在兹乎？诺威7，独裁政治也，而今代以神濡于民治主义之君主，甘愿为民公仆而不辞矣。瑞西8之郡，寡头政治也，而今屏去少数反对人民之执政与富族，代以由尽高尚职务获得美誉之族矣。其他各邦，罔有不因其国体政体之形质，尽其可能之性，以日趋于民治主义者。是则今日之民治主义，已兼亚氏所称之三种良治而有之，且不止惟是焉。盖民治主义之治制本无定式，所可施行此制者，亦不限于某类特定之国家或民族。苟其民有现代公民之自觉，斯未有不于民治主义为强烈之要求，斯未有不可本其民质所几之程’而向民治之鹄的以进者。故论一国施行民治之得失若何，但有程度之问题，全无可能（与否）之问题也。语其精神，不外使政治体中之各个分子，均得觅有机会以自纳其殊能特操于公共生活之中，在国家法令之下，自由以守其轨范，并进以尽其职分，而
赴共同之志的。官吏与公民无殊，同为国家之公仆，人人皆为治者，同时皆为属隶，其间无严若鸿沟之阶级。国家与人民，但有意之关系，绝无力之关系，但有公约之束制，绝无强迫之压服。所谓政府者，不过其主要之机关，公民依之以为其实现自己于政治之具耳。政必如是，始得谓之立宪，否则专制而己矣。民必如是，始得谓之公民，否则奴隶而已矣。国必如是，在今日始有存在之价值，否则其民宁破坏之以求反于民族自然之境而已矣。抑政治（⑦）云者，其义范所涵，亦今古攸殊焉。古用斯语，含有强制或迫人为所弗愿之义，今则不含区民为治者与服隶阶级之旨矣。盖治制之实质既更，语文之义，亦不能不从而有所变迁。自治(8)一语，且与政治之占义恰相反对，此以知强力之于政治，今已全失其用，施用强力之必要，适足为政治颓坏之标识已尔。
顾或者谓国家之所以维其存立者，必不可无至高无上之主权以守之，俾得保持其尊严也。而为主权之行使、政府之存立、法律之设施、治安之保卫，有时强力亦为必不可缺之物焉。抑知主权者，实由民约而成。民约云者，即人人相将自举其身与其力以与于众，而藉其全力以相安相守也。民约既立，而后土地变而为领域，人众变而为国民。国民者，众意之相与而成一体者也。是体也，以议会为神脑，以法律为血气，不白有其体，而以众体为一体，不自有其意，而以众意为一意，是之谓国家矣。国家为维持其政府之存在，自不能不有赖乎刑典，而欲刑典之得以施行而有效，自不能不需乎物质之强力。但此种强力之施行，概为法律所认许，专以防遏犯法之徒而与以强制之抑裁。故强力之于此时，与云为力，宁当谓权1，权可以依法而施，力不可以任意而用也。且刑法上国家虽有施用强制之权，而以刑法有此规定，民咸知所儆惧，相戒勿犯。纵有犯者，亦以知施用权力以为迫制，有必要时固为法律所许，遂亦不待迫胁之来，即自致其身于图圄之中或刑场之前，听候惩处。因畏权力而权力反归无用，因惧迫制而迫制反可勿施。故在今日，国家施用强力之处殆已甚稀。国之社会，有争弗释，诉之强力，固其首图。人之社会，政体所趋，强力已全无所用。专制之世，强力固足为政府之础石，面于开明之群，自由之世，则断无丝毫之利益，非徒无益，而又害之(9)。盖依力为治以劫制斯民使之屈服于其下者，天下不安之事，莫斯为甚也。卢骚1不云乎：“人或回：人之所以致失白由权者，强有力者制之也，此邦国之本也。吁！曷其然？夫民为强者之所制，不得已而从之，固无不可，一旦能自振拔，蹶起焉破其衡轭，则孰得而御之！何者？彼其初所赖以夺我自由权者，独有威强而已，故我今亦赖我之威强以复之，彼得何辞于我。若此，则是邦国者天下之最机陧不安者也。曷其然？夫邦国者，凡党聚之类之所取法焉，宜别有所本也，不宜如此之不安。然则邦国者，果何所本也？日：此非本于天理之自然，而本于民之相共为约也。”(10)斯透宗之旨，当永悬为政理之鹄。何今之君子，昧于此义，不自审其所处之世为何如时代，所属之国为何如体制，而犹欲恃乎强力临御斯民。以此图治，宁非南辕北适之类？夫立一政制依力以为用，犹且不可，况乃逞其暴力，以毁法而虐民？士夫学士，亦复翕然阿之，以张其势，卒成今日无国家无政府之现象者，是又非倒行逆施之尤乎？
世有释民治为多数政治而不含有善恶之意味者。以强力诠解政理之徒，闻其说而便之，遂谓无论何种政体，莫不以强力为基础，民治之下，多数之于少数，何尝不为一种强制之关系也。此义大谬。今世施行民治之国，所以采行多数制者，其意盖不在以多数强制少数，乃在使一问题发生时，人人得以自由公平之度为充分之讨论、翔实之商榷，求一公同之认可。商讨既至详尽之程度，乃依多数之取决以验稽其结果。在商讨之中，多数宜有容纳少数之精神，在取决之后，少数宜有服从多数之义务。故自由政治之真谛，
非依于多数，乃依于公认，多数不过表示公认之一种方法而已。由专制以趋民治，多数取决，正所以退抑强力而代承其用者，所谓计算头颅胜于打击头颅(11)者是也。硕学穆勒有言曰：“虽有民主，而操权力之国民与权力所加之国民实非同物。其所谓自治者，非曰以己治己也，乃各以一人而受治于余人。所谓民之好恶，非通国之好恶也，乃其中最多数者之好恶；且所谓最多数者，亦不必其最多数，或实寡而授之以为多。由是民与民之间，方相用其劫制。及此然后知限制治权之说，其不可不谨于此群者，无异于他群。民以一身受治于群，凡权之所集，即不可以无限，无问其权之出于一人，抑出于其民之太半也。不然，则太半之豪暴，且无异于专制之一人。”12)由是言之，权之所集，在于一人，或在少数，恃强凌弱，固所弗宜；即在民主治制之下，以多数之势力屈少数之意志，强人以必从，亦不叶于自由政治之原理。于是苟有依力为治者，一夫横暴，固为吾侪所弗许，即在太半豪强，亦为吾侪所不容；一系军阀，固为吾侪所深疾，即在多数党人，亦为吾侪所痛绝。质而言之，即使今日倡言自由、反抗暴力之党人，一旦得势，挟其强力凌轧其余，以暴易暴，与今日之暴者相等，吾人所以口诛笔伐以为抨击者，亦与今日之抨击暴力无择也。
时贤谈政，每以政治与法律对举，辄谓政治之力足以屈法律之力，法律之力只宜徇政治之力，立法者不可全置政治之力于不顾也。但此言政治，未知究作何解，窥其意旨，似即指事实上之强力而言。于是愚所欲问者，此等强力之活动果在法律范围之内否也？果其于法律虽无何等权能，而于事实则确于法律之后隐操一种势力，且能自范于法律之中而无所于违，则可认为政治上之势力，实不容漫为蔑视。时贤云云，愚亦谓然。若其强力含有破毁法律之性质，且恒有其倾向，有其行为焉，则为非法之暴力，而非政治之所能容。于此暴力所演之事实，被以政治之名，其为失辞，莫兹为甚矣。英儒蒲徕思12之论主权也，尝分为法律上之主权与事实上之主权(13)。并于二者之关系详加推阐月：“法律上之主权者可并为事实上之主权者，且应须如此也。换言之，国家完美之组织，务求合法权力与实际强力联结于相同之人或团体。有合法之权力者，应令强力附诸其侧，以致人之服从，虽有时事实上之权力者与法律上之主权者不属一体，因前者可依后者以为行动，不必即生牴牾，然恒不免于受事实上主权者之轹凌，致公民逆命之危险也。”(14)美儒甄克士13亦曰：“尤有吾人所当谨志于心者，即实际之统治者，非独名义之统治者，实际之政体，非仅载于宪典中者是也。本编所载，如俄、德、英，虽皆为君主国，而其政府之形式及其权能，则国各不同，绝少类似之点。英伦大类共和，如吾美然。然吾人切勿为文辞所误，当熟察所考政体之实际究属何程，而识别其实际之统治者究为何人。自政党领袖堪以各种条款令吾人遵之以为记名而投票，如此以束制吾人之政治活动而后，纽约市统辖于代表少数之寡头政治者甚久，是乃操诸无官职者之寡头政制也。纽约州中，时时为一‘暴狮’(15)所左右，彼盖尝指导立法甚且及于行政事务，其强横视俄国‘苛察’(16)之统辖其国者为尤甚焉。无问其于法律有其名义与否，吾人设一思及统治者之主动即实际之统治者时，当无忘其于名义纵若何专制，终当受制于民意至于显著之程也。土尔其之‘苏丹’(17)，于其专制主义亦未尝不附有限制，暗杀或恫嚇之暗杀，即彼定其制限之一手段也。俄国之苛察，法理上无论若何，其所为仅能在一定范围之内焉。吾美之暴狮亦然。任在何州最黑暗时之最专制者，亦皆有其限度。是为社会舆论之所置，越此而外，非所敢之矣。”(18)一国之中，而能蓄有一种强力足以抗拒外敌、维持公安，在今日国家主义之下，理当爱之惜之，不当摧之毁之，以自弱其外竞之能。惟此种事实上之强力，苟其与法律上之主权不属于一体，则必当依法律上之主权以为行
动，不当反法律上之主权以为行动。苟欲求其归于一体，亦当屈事实上之强力以就法律上之主权，不当毁法律上之主权以徇事实上之强力。必如此而后其强力乃得为政治之势力，否则非法之暴力而已。以非法之暴力，而凌轹法律上之主权，则社会督责，公民逆命，自有其制裁之道矣。吾国今日暴力之恣横，其视最专暴时之土国苏丹、俄国苛察、美国暴狮，愚不知其何若？但疑其久已轶乎无形限制之外。此种限制，诉之法律，既已无灵，必欲为之，则所依藉，亦必在法律之外。窃恐暴力横行之日，社会无形之权威，久已潜从于其后矣。盖民意之受迫而求伸也，不能以径达，必求以曲达；不能以常达，必求以变达；不能以缓达，必求以激达；不能以理达，必求以力达。由是曲、变、激、力之道，小则出于暗杀，大则出于革命，人心愤慨，社会惨怖，至斯已极，复何政治之足云也欤！
时贤如梁任公先生者，固以反对革命闻于时者也。居恒持论，畅阐革命不能产出良政治之理。精旨名言，最宜钦仰。忆当袁氏帝梦方酣之日，梁先生《异哉所谓国体问题者》之作，尤足以唤起人心。中有警语曰：“夫变更政体为进化的现象，而变更国体则为革命的现象也。进化之轨道恒继之以进化，而革命之轨道恒继之以革命。此征诸学理有然，征诸各国前事亦什九皆然也。是故凡谋国者必惮言革命，而鄙人则无论何时皆反对革命。”(19)愚虽非如梁先生之单纯反对革命，而以良知所诏，则无论何时皆反对暴力，其终极目的，亦在消免革命之祸。苟有术焉，纳强力于法律范围之中使不为暴，则吾侪反对革命之勇，庸讵逊于梁先生？盖革命恒为暴力之结果，暴力实为革命之造因；革命虽不必尽为暴力之反响，而暴力之反响则必为革命；革命固不能产出良政治，而恶政之结果则必召革命。故反对革命者当先反对暴力，当先排斥恃强为暴之政治。执果穷因，宜如是也。愚尝怪梁先生既反对革命，而独不反对暴力，有时且与暴力相依为命，以致（申言）法律为宣告死刑之囚犯者，抑又何欤？在梁先生之意，岂不曰强力所在固足以镇压革命也，吾之依附强力以为政治活动，固本“生平无论何时皆反对革命”之言以趋于实践之途，不惟无所矛盾，抑且足为言行一致之征也。则愚请为更诵卢骚之言矣：“今假为有所谓强者之权乎？吾必见义理之纷纭颠倒无所底止也。夫以力为权者，初无所事义矣。苟无所事义，何理之生？夫我有力而能制人，一旦又有人力胜我，我亦为其所制。若是转辗不已，祸乱相继于无穷。夫藉力制人而为合于义，则藉力抗人亦为合于义矣。力之所在即权之所在也，则天下之人将唯力是求。嗟乎！赖乎力之仅存者，岂得谓之权哉？且夫力不赡而屈者，出于不得已也，非由义而断也。既不由义而断，酰毒扼味，何施不可？是知强者之权，威力耳，非权也，权之名耳，无其实也。”<20)而蒲徕思亦云：“致服从于治者，彼所据以为治之主权，仅为事实上之主权，而非法律上之主权，吾人之服从，不得视为义务。纵当法律上主权者失其能力或不能确定时，吾人以维持公安之故，于彼非法之事实上主权者致其服从，然在吾人之心中，顾不认彼有致吾人敬服之权位也。使彼据其权而滥用之，凡为善良公民者，非徒可以抗拒，且当然抗拒之。”(21)信斯言也，论势则力难永存，论理则民可峻拒。我有强力可以造成事实以制人，人亦有强力时，谁则不可以同一之事实而强我？人人争以事实相迫制，弱者固可胁之使从，强者将揭竿而起以抗拒报之矣。种瓜得瓜，种荳得荳，善死水，善斗死兵，力力相寻，循环无已，推原祸始，皆任力为治之谬想有以成之。然则暴力之施行，不啻为承认善良公民有革命权利之表示，乌在其能镇压革命乎哉？美儒甄克士(22)14曰：“自事实而观之，则世界中国家社会皆一形式之变者也。其所以为一形式之变者，以其同有一物故。其同有之一物何耶？日：无上主权是已。唆威辇帝1，是其为物，至尊而无所屈，无对而不诤，凡社会一切所为，皆可以统驭。顾此权之谁属，则国以不同。不佞是
篇，乃为微辨者也。且其权无所屈而不诤矣，此自国之法典言之则如此耳，而自道德义理言，则亦有限制范围为彼所默仞[认]者。设取而破决之，则其国乱而政柄移，此历史所以有革命之变，理佛留显16。理佛留显者，言转轮也。”(23)转轮之义，恰与暴力反响之说相合。夫以一国主权之尊，至高无上，莫之与京17，而行之无限，犹召转轮之祸焉。今以非法暴力而僭劫主权以去，则其与转轮之机以促动之力者，其猛烈当为何如也？故凡依乎暴力以为革命之镇压者，无异恶沸而益薪，反对革命而适以长革命之果，依附暴力而适以受暴力之祸。即彼暴力之自身，亦将破毁于暴力之下而澌灭于不断转轮之中，无复自全之道矣。吾侪特患梁先生非能真反对革命耳！如月能之，盍先自反对暴力始？非真愿为国爱惜此特殊势力耳！如日愿之，盍先自指导此特殊势力使附于法律上之主权，不为非法之暴力始？
呜呼！国乱极矣，暴力之横恣甚矣！平情论之，今日之象，固非一二学士大夫之心理所能独致。然自时贤有误认依于强力足以治国之思惟言动，而暴力之纵横益得资以为护符，自由奔驰于伪国家主义之下而无复忌惮，此诚不得不谓为君子之过。而吾侪所由屡申责备贤者之义，以望其痛自忏悔者也。暴力自身不为觉悟，吾侪实末如之何，惟有听其自蹈于绝境，收其逻辑上应得之果。苟依附强力以为政治活动之君子，而能知所自反，或者国事其犹有豸18乎？吾侪固馨香祷祝以求之矣！
作者注
(1)Sovereignty.
(2)参阅本志五期剑农君《鸣呼中华民国之国宪》。
(3)Aristotle and Plato.
(4)君主政治Monarchy,贵族政治Aristocracy,民主政治Polity,暴君政治Tyranny,寡头政治Oligarchy,暴民政治Democracy.。
(5)参阅Macy and Gannowy:Comparutive Free Government绪论The
Nature of Free Government.
()Democracy一语，在亚氏当时诠义已各不同。亚氏之所谓Polity
者，Polybios氏即以Democracy当之。
(7)Government.
(8)Self-government.
(9)参阅Sir George Cornewall Lewis:On the Use and Abuse of some
Political Terms第十七释Force篇。
(10)见日人中江兆民译《民约论》第三页。
(ll)“It is better to Count heads than to break heads'".
(12)见严译《群己权界论》第四、第五页。
(13)Legal Sovereignty(De Jure)and Practical Sovereignty(De Facio).(14)依剑农君译语，见本志第五期《鸣呼中华民国之国宪》。
(15)Boss(专制之党魁也)。
(16)Czar(俄帝尊称)。
(l7)Sultan(土帝尊称)。
(l8)见Jenks:Principles of Politics第二十四、二十五页。
(19)见《大中华》杂志第八期。
(20)见中江。译《民约论》第八页。
(21)依剑农君译说，见本志第五期《鸣呼中华民国之国宪》。
(22)此与上举之甄克士非为一人。
(23) 见严译《社会通诠》第一八二页。
署名：守常
《太平洋》第1卷第7号
1917年10月15日

