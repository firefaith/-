# 《西洋大历史》序
(一九二一年七月)
吾友李君泰棻1，著《西洋大历史》，首卷已于客岁杀青行世，次卷今又赓刊，属序于余。余不文，何敢序李君之书？
顾晚近以来，聪明俊义之士，群向政治纷进之途，谁复以穷治学术自重者？而政局傲扰，变幻靡常，大邑名城，恒罹兵火，即有潜修之子，著作之家，亦皆转徙流亡于风尘辆洞之间，喘息未安，乱离踵接·又焉有从容以事著述之暇？以致学术销沉，图籍寥落，方之欧区，固非敢望，即视东瀛，亦愧弗逮。文化凌夷，滋可慨焉！
西史一书，本为常识所需，面当欧风东渐、汉土革新之时，尤宜资为借鉴。求之坊肆，乃无善本之可寻，即间有一二，亦皆病未详备·无足供研考。李君独能于颠沛流离中，斐然成兹制钜以饷学者，是又安得无感哉？爰书数语，以壮其奋进之志，冀其益加奋励。自跻于世界作者之林。固知李君之成功，必不以是书自画，而是书之价值，亦不以余之一言为轻重也。
署名：乐亭李大钊
《西洋大历史》增订3版（中华印刷局印，武学书馆发行)
1921年7月
关于图书馆的研究
