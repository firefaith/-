# 新书广告三则

 

(一九一五年四月)

 

关系时局之著述！！振起国民之警钟！！还我河山之大愿！！

 

一、再版《〈支那分割之运命>驳议》

瓜分中国之说，喧传已久，列强以均势相牵，莫敢发难。今者欧战既腾于西方，野心斯兴于日本，借端要索，横暴相陵，以煎同根而速惨祸。盖其处心积虑，狡焉思启者，匪一日矣。中岛端氏曾著。支那分割之运命》一书，于民国二年十月出版。其叙文有曰：“七十万方里之土地，五亿万人口之民族，乱国欤？亡国欤？统一欤？分割欤？浑浑沌沌，漂泊于洪涛巨浸之中者，非今日之支那耶？盖支那者，二十世纪之谜也。能解此谜者，可以霸东亚，可以雄五洲。此书洵为支那民族之三世相，又解谜之良键。凡朝野士夫，苟有雄飞大陆之志者，盍早握此键，”北洋法政学会同人，怵于亡国之痛，亟取而译之，并附驳议，字字皆薪胆之血泪，旋于是年十二月出版，风行全国。中岛氏所刊原书，定价日币壹圆二十钱，译本一元五角，今加驳议数万言，其价才大洋五角，军人八折。亦欲为国人当头之棒，警梦之钟，知耻知惧，激发其复仇敌忾之心耳，非牟利也。方今巴尔干半岛之风云谜，列强争其键而解之，遂皆沈沦战血横流之中。则自余谜之待解者，厥惟吾国。日本乘火行劫，确已着手谋掌此键。但中国者中国人之中国，故解此谜者，亦推中国人能之。神华男儿，有奋起雄飞之志者，不可不一读是书。发售处天津河北直隶公立法政专门学校内北洋法政学会及全国各大书坊。

 

二、蒙古丛书第一种《蒙古及蒙古人》

呜呼痛哉！吾圉不固，强邻生心，辽东之城郭半非，塞外之藩屏尽撤。今也恰克图会议之结果，既丧北边之利权，胶州湾攻战之余波又失东蒙之锁钥。一寸江山，皆吾祖若宗殚思瘁力之所致，子孙视之曾不稍吝，拱手以断送之。起视世人，掷头颅流脑血，以人龙骧虎斗之场者，又莫不以攘夺土地而始然。国人懵槽，以当撼天卷地之潮流，其有幸乎！俄国蒙古文学博士蒙古侦探员婆兹德奈夜夫著《蒙古及蒙古人》一书，举凡蒙古山川道途之险易，天产物质之情况，生活之状态，社会之组织，政治经济之真象，风俗习惯之由来，及其对宗国之感情，与俄人之关系，纤悉靡遗。北洋法政学会译之行世，价大洋二圆三角，军人八折。及今奋起，则弭祸患于方来，回江山于异日，犹非无望也。经售所同上，

 

三、《世界风云与中国》

世界既沈于战乱之中，则凡立国于世者，当无不受其影响。中国与巴尔于，同为列强势力集中之点，此后存亡之运命，愈见逼紧，凡在国民，宁容漠视。著者不敏，拟乘暑假余暇奋笔为此，亦欲检举东西册籍之要，引起民族国家主义之精神而已。以云著作，则吾岂敢。先此预告，其内容出版时再为揭布。

 

 

 

李大钊谨启《中华国际法论》（健行社发行）

1915年4月

 

本文为刊登在《中华国际法论》一书中的三则新书广告，题目为本文集编者所加。

 

、 一一编者

 

 

