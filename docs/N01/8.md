# 更名龟年小启

 

(一九一三年四月一日)

 

·启者：鲰生1本性，最患同人，世失名，未尝还我。落花时节，悟沦落之前身；过眼云烟，迷英雄之本色。青衫2诗客，谁是少陵3？白发宫人，莫话天宝。渺知音之不作5，羌6盛世其难期。暴君歇而暴民兴，天祸殷而人祸极。嗟乎！江天一碧，依然崔九堂前；尘世几更，犹是岐王宅里8。江南莫望江北9，今龟何如古龟10。而今而后，化猿化鹤11，尚不可知，则呼马呼牛12，亦惟漫应而已！

 

署名：李钊

《言治》月刊第1年第1期

1913年4月1日

 

 

