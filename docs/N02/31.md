# 川局罪言
(一九一七年四月二十六日)
辛亥之役，四川首以川路风潮，全局糜烂。西南之役，蜀道崎，亦复沦为战场。人民创钜痛深，惊魂犹未定也，兹又以罗、刘交哄，惨翟兵火矣。呜呼川民！
此次首祸之人，固为刘存厚，而事前发电，使刘抗罗者，则为川省旅京之议员。在议员诸君，岂不爱其桑梓有甚于他人？而以狭隘之地方主义，卒至助刘适以害刘、爱川反以祸川。就果穷因，宁不自悔？
往者已矣！川乱之炽方兴未艾，此后指导政府，使其对于川事不至措置乖方者，正惟川省议员诸君是赖也。其慎之哉！其戒之哉！
署名：守常
《甲寅》日刊1917年4月26日
