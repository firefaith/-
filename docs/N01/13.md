# 论民权之旁落

 

(一九一三年六月一日)

 

黎庶之患，不患无护权之政制，患在无享权之能力；不患无为之争权之人，患在为之争权者，转而为窃权之人。倘无承受之力，则权之所至，将有匪徒法空制之能强附于其躬，而黠诡武健之夫，既奋其力以劫夺于独夫一姓之手，辗转经由之际，乃不能不涎羡觊觎，有所（有）吝而弗忍释，卒攘窃之以自恣。则虽日以甘言聒于吾侧，亦不能眩惑吾心，而吾所托命之枢1，既握于恶魔掌中，纵瞋目痛心以相向，终亦莫可谁何。彼狡险者，复侈然自以为得计，累矜功市德于吾前。鸣呼！生民之痛，又孰与于兹耶？吾党有懦者，其资产久已见霸于富豪，族有强盗数辈，群相与懦者谋，将以取还其所失者于富豪，富豪慑于盗贼之威，决然舍去，而懦者复无奈强盗何矣！彼且挟其暴戾之气以临之，辄曰：“微吾辈之力不及此。”并其未见夺于富豪之残余，亦为所横领。嗟呼！吾不知今之假民权民意以济其奸私者，果其去强盗几何也！

吾人不幸，沉郁于专制厄运。彼其时辄以“民权”、“民权”之声浪，流动于抑塞冥晦之空气中，口于斯、耳于斯者，莫不有愉快之感。迄今，暴君仆矣，共和成矣。向者，从事铁血本赤诚拯济斯民者，或则葬于硝烟弹雨之中，或则侪于闲云野鹤之列。一时棼棼攘攘，竞进以鼓荡政治恶潮者，不为武断蛮野之军人，则为豪横骄喧之暴党。政权争握，不归甲则必归乙，如水益深，如火益热。而以论民权之旁落 41政争之故，兵争或因之以起，民生益沦于涂炭。汗血编氓大早霓云之望，忽绝于风摧电掣之后，乃不得不瞠目咋舌，如冷水浇身，灰肠断气于兹时，而一闻民权之语，若有隐痛于衷，惨苦不忍闻者。耳犹是耳，声犹是声，何其相遇有悲喜今昔之殊欤？愚者则归罪共和，伤痛备至；愤者则切齿豪暴，诟谇交闻。抑知共和不任厥咎，豪暴亦奚足尤？但叹悼吾民德之衰、民力之薄耳！民力宿于民德，民权荷于民力，无德之民，力于何有？无力之民，权于何有？即无图攘窃于其后者，恐此权之为物，终非乏担当力者所能享有，则亦如行云流水、殭石土砾之空存于宇宙间耳，其不能加诸仔肩而运行之、-也。矧眈眈逐逐2以冀希者，又蹈瑕3抵[抵]间+以来耶！载余以还，大局寝于厝火积薪之安。险象环生，时虞粉裂，枭雄之桀，习为掉弄风云，而自当其运遇之骄子，其举动恒有轶乎法范者。方风驰云扰之会，所以震伏群魔、收拾残局者，固不得不惟此枭雄是赖也。顾威势所播，疑忌斯起，而崎岖奔越，日向康衢泰运以陵进乎前辕。世之倚重于彼者，其效用乃随时势而有所蜕减，终且视为祸根，则疑而防之诚宜矣。然既防之疑之，即不能不谋所以削其权、杀其势，此所削所杀之权之势，又不能不潜有所移以为其归属。则取而代之者，无论其为个人、为机关，果足以取信于斯民乎？果其为害于斯民，较其所疑忌者为轻乎？为重乎？吾于此不能无疑焉！防北京军警干政者，吾闻之矣；防各省都督跋扈者，未之闻也。各省议会多数于异党都督而为攻讦者，吾闻之矣；于同党都督而为救正者，未之闻也。防总统政府专制者，吾闻之矣；防议会专制者，未之闻也。虑中央集权，启政府专制之患者，吾闻之矣；虑地方分权，召国家分崩之祸者，未之闻也。将谓各省都督贤于北京军警耶，则蔑视国法、弁髦民意，俨然联邦君主者，各省都督也！将谓同党都督贤于异党都督耶，则其党朝发一不利于都督地位之政见，夕乃有反对其党主张之明文者，亦某党同党之都督也（前某党“曾主张总统无解散省议会权时，有某督出而反对。某督固该党之中坚人物，而乃反对其党之主张。至其主张之如何，反对之是否，乃别一问题。而其因不利于都督地位而发者，则敢断言。使其事不涉及都督地位者，则彼且违良心之自由，而助桀为虐，以贾其欢心矣)！将谓议会贤于总统政府耶，则总统、议员同为来自民选，政府、议会同为国家机关，则亦何嫌何疑，何善何恶！若谓总统政府易于为恶，议会独不能为恶乎？吾恐泰半之豪暴，或且烈于专制之一人也。将谓中央权重易流专制，故分其权与各省以防之耶，则都督跋扈，各据一方，几人称帝，几人称王，泱泱禹甸，宁复成国，吾民又将何以制之也！此无他，党私有所蔽，执见有所拘，具同党神圣、异党盗贼之眼光，挟顺我者生、逆我者死之气焰，以观人论事，而于民生疾苦、国势阽危之实状，未尝有所经心寓目者也。自今而后，政权不人于军人，则人于暴党，其为少数柄政、暴民专制一也。军人与暴党何择焉，以暴易暴而已矣！其叱咤肾裂，以攻其所谓政敌者，乃权利之念有以驱之。迨其政权在握，虽其最初动机，本于良知正义，犹或为境位所移，矧原以劫夺政权为标的者也。嫫母笑闾娵（东方朔9《七谏》谓为丑恶）之媸10，而自以为毛嫱、西施11之不我及者，岂能尽掩天下人之目而惑其心哉。鸣呼！民生敝矣，国患亟矣，迷妄者何知所自返乎！

盖夫权之为物，其本体原具有一种实力，欲其适寄于其所而不稍移，则其间必有力焉与之相称，否则未有不颠堕者。如天秤然，将欲置其权于某点，则必量酌其物之多寡而增减其重力以称之。毫厘之差，畸轻畸重，其权不移于左，则移于右，甚且砰然堕地，而承此权者，乃在飘摇震动之间，不获安处焉。今吾民力之于权，其不相称，有若是夫？丁此吾敢断言日：“凡民力之不能受其权者，则其权必归于旁落。”语云：“惟名与器，不可以假人12。”有以知名器之假人，其终也且受其患。名器尚不可假人，而况权乎？夫权，非能假人，亦非能假诸人者。享之不胜，自为强有力者所袭取耳！瞰彼神州，黔庶凋丧颓弱，虽尧、舜、华顿复生，亦难睹真正共和之隆治，况其下焉者乎？所望仁人君子，奋其奔走革命之精神，出其争夺政权之魄力，以从事于国民教育，十年而后，其效可观。民力既厚。权自归焉。不劳尔辈先觉君子，拔剑击柱，为吾民争权于今日。不此之图，纵百喙以夸功于吾民之前，吾民不尔感也。若夫国民教育，乃培根固本之图，所关至钜，余当更端论之。

 

署名：李钊

《言治》月刊第1年第3期

1913年6月1日

 

 

