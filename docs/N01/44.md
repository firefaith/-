# 倍根之偶像说

 

(一九一六年八月三十一日)

 

昔者，倍根氏创说，首提出四类偶像，谓欲得真理之奥，必先破坏此四类偶像。盖偶像云者，即先人为主之偏见妄想也。

四类偶像维何？一曰：岩窟之偶像，即由于个人之癖性或偶然之事情而来之偏见。囚锢于此偏见者，恰如笼人于岩窟之中，而有坐井观天之象也。二曰：剧场之偶像，即认传袭之言说、流行之风俗为有权威，不加批评思考而生之偏见也。三曰：市场之偶像，是乃纯由言语而生之偏见。夫言语者，表布思想之具，今乃忘其为记号之用、而信为有应之之实物，非偏而何？四日：种性之偶像，此由人类之本性而生，浸淫于人间思想之偏见也。五官错觉，即其例焉。其或因人间境势之便，施以解释而枉人以从己者皆是也。

吾国历史传袭最久，举国昏昏皆为崇拜偶像之人，闻倍氏说，其亦知所感奋乎？

 

署名：守常

《晨钟报》1916年8月31日

 

 

 

