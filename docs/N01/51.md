# 国庆纪念

 

(一九一六年十月十日)

 

黄花灿烂，五彩旗飞，民国五年之新秋，挟其肃清之气，拥兹宪法纪元之国庆日以俱至。吾侪躬逢盛典，追念前勋，盖不胜今昔之感矣！

间尝论之、宪法者自由之保证书，而须以国民之血钤印，始生效力者也。法兰西宪法1，苟无法兰西国民数十年革命2之血，为之钤印，则必等于虚文。美利坚宪法，苟无美利坚十三州市民独立战争3之血，为之钤印，则必等于空白。其他各立宪国民所获自由之量·亦罔不准其流血之量而为损益。盖历史者譬如田亩，自由者譬如华木而国民牺性之血，乃当其灌溉沃润之用。灌润丰者，收获亦丰；啬者，收获亦啬。斯殆无所逃于因果之律矣。

吾国自革政以还，黄花岗上七二英魂之芳骨，固已孕伏自由之胚苗。厥后辛亥之役，癸丑之役，乃至今兹西南之役，其间义烈踵殉宁止于万，而后共和之华，始克畅育茁发于血光之中，而后觥觥议上，始得于今日从容谈辩商榷宪法于一堂。稽其宪法之成，虽成于议士诸公，而其实议七诸公之任，乃在寻现代国民斑斓之血迹，而如量彰之于宪典。正如美术家描写宇宙自然之美，而显之于图画文章也。

宪法之形式虽备于今朝，而宪法之精神则酿于革命旗翻、诸先民断头绝脰之日也。无识莽夫，以为宪法之根蒂，仅存于一纸空文之约法，何在不可以一人之任意摧残之。抑知取消约法，是无异于取消国民屡经痛创之血痕，是胡可得！卒至护国军兴，义声四播，国民不惜更出其庄严之血，以增益其灵光，摧之实以荣之。使吾亿兆国民，于此艰难缔造之第五国庆日，犹得欢欣鼓舞于神圣议会制宪之声中，恍若对先烈淋漓之血迹，而奋其痛定思痛之心，保兹宪典于无穷。吾侪不敏，乃亦不敢不勉尽棉[绵]薄，以《宪法公言》之创刊贡之当世，而以今日之国庆纪念，为吾宪法史上创一新纪元也。

 

署名：李大钊

《宪法公言》第1期1916年10月10日

 

 

 

