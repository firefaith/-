# 雪地冰天两少年

(一九一八年七月一日)

黄沙迷目，白草萦足，雪地冰天中，一少年武装作远行。时方隆冬，朔天凛冽，少年须眉尽冰雪，项间围以狼皮，里犹带血未尽干，似中途猎获即用刺刀剥下者。
少年方昂头阔步迈往直前，若有预定之路程期于必达者。猛抬头，见一团落口将西沈，前路高山峻岭，横无去处，少年徘徊于此者约二十分钟许。
遥望山下，有一处松林森列，其中山石夹隙处，斜庇作檐势，荆棘丛之，少年行至其处，出自来火，一面焚，一面拔刺刀剪其根干，忽自火光中跃出巨兽，狂吼怒奔，向少年猛扑，少年急移身避之，幸怀中手枪尚实弹，连击数粒，巨兽仆，细视之乃一黑熊。
天已黑暗无光，狂风四起。少年剥熊皮铺地，脱行囊，出天幕列之，食于镞少许，饮保温器中水，然后抱枪实弹卧。
少年行至此，已历数月之久。堠且尽，身已疲，而壮志不稍屈。微一合目·旋即似睡不睡，默念此广漠之山川，至今人迹绝少，荒原大野，徒供兽蹄鸟迹之纵横，岂不可惜，想西人之发现美洲新大陆，不知冒几多艰险，哥仑布始能告厥成功。今吾人若欲经营此广漠之土地·虽经披榛棘，驱虎豹，越国辽远，以为筚路褴褛之开拓，然以视彼之重洋万里，泛孤舟于海天茫茫之中，而寻世未前闻之新世界者，其难易险夷，已不可以道里计矣。又念迩来生计之困，使一般少年多集中都市，日向恶浊之政治潮流中求生活。无论求之而得者，百不得其二、三，就令求即得之，而政局之翻云覆雨，朝得之而夕旋失者，亦复比比皆是。且即其所得者，而细揣其滋味，酸辛痛苦，始已备尝。此种生涯，亦复为稍有志气之男儿所不屑。曾何如出关越塞，抱罗滨孙飘流孤岛自辟生活径路之决心，将来所成，必不止个人之生计蒙其福利已也。念念相缘，百感俱集，不觉无限心事皆在此一个天幕中。正寻思间，忽闻弹声数响，少年急起，抱枪出天幕，枪声，群狼怒嗥声，弃马悲鸣声，一时毕集于少年之耳鼓。少年尾之以观其动静，忽悲鸣之马寂然无声，忽群狼之怒嗥又作，忽对面之弹声愈急。少年逆知是必旅人为群狼所困，不得已而先弃其马，群狼得马，势稍缓，马尽，更欲噬人矣。少年乃急实弹向群狼猛击，死泰半，狼势稍退。斯时对面呼曰：“吾友盍协力以殄此当路之豺狼？”少年应声曰：“诺。”斯时枪声如联珠不绝，狼势大杀，皆远逸。少年于黑暗中握其手而慰之曰：“勿怖！我当助君。”其人日：“谢君厚意，微子吾几遭所噬。”少年曰：“子何来？请至吾天幕中告我以究竟。”其人曰：“善。”乃与少年相携入天幕。
少年曰：“子饥乎？予行囊中尚余干堠少许，尽之勿惜也。”其人曰：“吾尚携有乳饼，吾引火烤而食之。子第尝保温器中水尚温否？”少年日：“尚温，子试饮之。”于是且食且谈，谓少年曰：“予此行可谓长途旅行，予自蜀西人藏，经新疆至此。或以步行，时或乘马。适才为群狼所噬之马，乃藏中土人赠予者。日行数百里，今日贪行未早息·至为群狼所迹。此健步之马，竟为最后之牺牲，惜哉！”言次慨叹不已。继问少年曰：“子何来？亦有以告我乎？”少年曰：“予年来颇思只身作万里游，以为荷枪刃，裹喉粮，走入迹罕到榛葬[莽]塞途荒寒寂寞之山岭间，固男儿丈夫事。遂步行出万里长城，越大兴安山脉，沿戈壁沙漠，经库伦，西至札萨克，而后抵此。途次曾数遇马贼与猛兽，予皆奋斗退之。即此天幕之所在，适亦为黑熊所盘踞。”少
年言已，笑形于色，觉冒险远行之趣味，今日思之既足以自豪，而于雪地冰天豺狼当道之绝域，无意中得遇一知已，尤足以自慰也。
二人在天幕中，披地图，大约已至阿尔泰附近，盖距科布多不远矣。少年慨然曰：“方今世界多故，欧洲全境罹于兵火，俄以摧败之余，人民复欲睹平和之曙光，以改革内政为急务，单独议和之说，已现诸事实。此后西北一带，将生重要之形势。且吾国今日，南北搆衅，日寻干戈，内争不休，其结果并内部而不能保，何论边疆？狡焉思逞之邻邦，终必负之以去。吾侪少年，宜抱西北发展之志，及早经营之。内部治平则保障西北以固吾圉，内部纷争则建立一新邦而备联邦之分子。此真中华少年飞跃之好舞台，吾侪盍即为之前驱？”后至之少年曰：“善！予抱此志者久矣。民国建立，号称五族，此实分裂之兆。予以为吾中华若欲成一统一之国家，非基于新民族主义不可。新民族主义云者，即合汉、满、蒙、回、藏镕成一个民族的精神而成新中华民族。达此之程叙，不外以汉人之文化，开发其他之民族，而后同立于民主宪法之下，自由以展其特能，以行其自治，而与异民族相抵抗。吾子既有志于此，盍即先由联络蒙、回人手，以诚笃之精神感之，然后徐谋教育之推行，实业之发达。坐言起行，请自吾辈始。”少年跃起日：“壮哉！吾友。起！起！起！行！行！行！”
二少年乃拔天幕，肩行囊，且行且谈，直向科布多。时天方初晓，旭日东升，皎耀之光线，恰与昆仑山巅洁白之雪相映，若以代表少年之精神而预示其未来无限之希望，前途无量之成功。
伟哉！雪地冰天两少年！壮哉！雪地冰天两少年！
署名：剑影
《言治》季刊第3册
1918年7月1日

