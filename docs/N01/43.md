# 达科儿之“爱”观

 

(一九一六年八月三十日)

 

哲人达科儿，东游日本，社友侣白君，已略举其事，并介绍其说之概略矣。余复简述其言爱之理，布之当世。

其说曰：“爱非单纯之情念，而真理也，横于一切创造之根抵之欢喜也，由梵天映出纯粹意识之白光也。故吾等为与遍在外界天空暨内界灵魂之全觉的实在一致，不可不达于意识之顶点。其意识之顶点，即爱也。”又曰：“于爱之内，差别之感，全然消灭，人间之灵魂，超乎自我之樊笼，达于无限之域，而完其目的。故爱者，人间能得之最高幸福也。何则？人间惟依此识彼，较彼自身为大，并识彼与一切，同时为一故也。”准达氏之言，则爱者，宇宙之灵也，人天之交也。吾人当信仰真理，吾人即当尊重爱。故爱者，神圣也，不许假人为之造作，伤其真也。天下之善男善女，其谛此矣！

 

署名：守常

《晨钟报》1916年8月30日

 

 

 

