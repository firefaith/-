# 德皇之欺世论

 

(一九一七年二月十四日)

 

近日东京新刊一种书籍，名日《日独握手论》。是书为日人樋口丽阳氏所著，盖述德皇维廉二世最近亲日之主张也。

日本固加于协商国之侧者。德皇此言或意在离间协商国之邦交以欺惑世人，亦未可知？盖其权谋数术，固无所不至也。

然而国际之间，但有利害之可言，更无恩仇之足报。利之所同，则昨敌而今友；害之相异，则昨友而今敌。今之日、俄，乃其明证。

战后国际关系之离合变迁，必大异于今日之形势。吾今对德抗议之举，虽出于目前之不获已，然而将来外交之方针，不能不因此而生重大之影响。愿关心外交者，一读此书也。

 

署名：守常

《甲寅》日刊1917年2月14日

 

 

 

