# 预定制宪期间[限]案

 

(一九一七年二月四日)

 

日前孙议员润宇提议预定制宪期限、增加会议次数及时间一案，竟遭多数之反对，未能成立。惜哉！惜哉！

闻此案提出之前，孙君实已与各派重要分子协商而得其同意者。乃一提付大会，但闻反对之声，而赞成者阒无其人焉。揆之政治道德，似属不合。纵在会场反对此案之人，未必为在会外赞成此案之人，然其维持之责有未尽，以致失信于孙君，则事实昭然，无可讳也。

此案所以召人反对者，亦非议员诸君不愿宪法之早告成功，惟以群众心理之暗示，或其他感情之激动，因人而牵及于事，其殆此案不立之真因欤？

 

署名：守常

《甲寅》日刊1917年2月4日

 

 

