# 筑声剑影楼纪丛·朱舜水之海天鸿爪

(一九一三年四月一日)

 

舜水先生名之瑜，字鲁巧，余姚诸生，从朱永祐1、张肯堂2、吴钟峦3学。崇祯十七年，特征不就；弘光4十一年，复征不就；授江西按察使司副使兼兵部职方清司郎中、监国安军，复不拜。被劾，避于舟山。永历五年，满兵屠城，肯堂等死之。先生知事既去，豫避日本，移交趾，复还舟山。寻将之越南，而风不利，再至日本，又还舟山。其恉欲乞外援以图光复，乃三至日本，而援兵竟不可得，于是复至越南。十二年，郑成功将大举，招至厦门，先生见其将吏寓绅，皆佻达屏礼，知大事难成，居其营中，舳舻日接，避不相见。事后，寄书规之，书中愤惜金陵之役，责备延平8，词志甚为悲峻。当是时，满清人主中原，先生义不媚清，四至日本，遂终身焉。永历十三年也·先生枪怀故国，痛哭天涯，血泪余痕，有足纪者，惟拾零存轶，杂次无纪，序而规之，以俟史者。

鲁王9尝欲召还先生。监国九年三月，粉谕玺书，永历十一年…月，始达越南。书日：“尔矫矫不折，远避忘家，阳武之椎1，尚堪再试，终军之请1！，岂竟忘情，予梦寐求贤，延伫以12，恢复事业，当资尔节义文章。”先生谢表曰：“臣虽无节义文章，足副主上梦寐延伫之求，至于犬马恋主之诚，回天衡命13之志，未尝一刻少弛也。静候夏间前去日本，复从日本方达思明。所以纡回其道者，臣之苦衷，不便明言。”则先生之志可知矣！

先生寄郑成功书15曰：六月七、八日，入南京，兵围瓜州，十七晨克城。贼兵断胫折股，贼马截伤惊驰，浮尸积野蔽江，束手就缚，远近欢跃·声震天地，贼兵扼江而守，列炮如星，马玉擐甲直冲，一鼓登牌。贼骑所称犷犴骁雄者，歼夷殆尽，大贼管效忠，最为桀黠，喙息鼠窜。惟恐不前。二十三日，镇江内降，市肆不易，然而纪律时有未严，上情不能下究，有识蚤已忧之。从陆无救焚6之策，侯[候]风有师老之虞。藩台似谓贼在目中，徒使英雄顿足耳。七月八九日至南京，其下骄而不戢，涣而不萃，中有一二要人，刚愎贪忌，狃于小胜，不用上命，舍其瑕，攻其坚，不离之使分，反慢而使合，徒效姚苌之覆羌羯，不念苻坚之溃合肥17，遂而一败至此，虽死何足赎罪！上游则豫章、江、黄，迤北则淮阳、卢[庐]、凤，蒿目18以待王师拔于水火，输粮运米，会同有绎19，送印纳款，惧于后期，民心思汉之诚，于兹大验，一旦辜负之，真可大恸！今退守舟山、闽、浙，意在重来，若能自怨自艾，深思前过，则转败为功，直唾手间耳。幸总督忠靖伯陈燦，老成持重，镇定周详；提督马玉，雄豪激烈，吐气吞胡；况复谦雅和衷，刚柔相济，分陕20犹兴，文武同心，岂不足以复高皇哉！

先生与乡人招其孙书日：“英俊有耻者为王，性淳洁者次之，循循雅饬者又次之。”其作人设教之意若此。

先牛为人，谨严而抗爽。平居论学，是非程、朱、陆、王21而不失其衡，专贵有作用。当时儒流，动辄高谈性命22，争论太极、无极23。先生乃曰：“夫子至圣，不言天道，子贡名贤，言天道不可得闻，今贵国诸儒，贤于古人，而宋儒过于夫子、子贡也。”其尚友古人，尤推重诸葛亮24、陆贽25。先生自持颇高，对于日本，终以异国视之。故其上长崎官吏书云：“贵国甚重我国之珍品药饵等，不惜以重价贾之，然贤人君子，国之至宝，而冷遇之，本末轻重失矣！”又云：“容我一身，一以全孤臣之节，一以增贵国之光。”寄人篱下，抗不自卑，日人以是益钦重之。晚近日人，颇以是自诩其国优待国事犯之义风，自先生始。

先生居日时，德川光图26公欲为起其第，先生固辞日：“吾借公眷顾，藏孤踪于外邦，养志守节，以保明室衣冠，感恩浴德莫大焉。且吾祖宗坟墓乔木秀美，想必为虏发掘翦除，每念及此，五内惨烈，奈何独丰屋安居乎！”

先生遁居日本，仍著明衣冠，其遗像尚存水户。故义公吊先生文有云：“流离转蓬，经几年所衣冠慕古，未尝变夷。”

先生尝致书省庵27，祝其子康健。书中有云：“倘中原有复然之势，不佞归途或得见，不然不佞老令郎小，恐终无刮目之期矣。无限怀思，非笔端可绘，徒付之浩叹而已！”悲愤凄怆，不忍卒读。

先生致省庵书，有七十通。中有云：“日本兵至大明，自然全胜，所谓义兵也。贵国有此意否？”愈见先生居日，无时不以光复中原为念。

先生生平最心服日本筑城术。尝以是问于田[山门鹿素行28。素行固当代名流，荐加贺之有田氏某于先生，某乃为先生记筑城术以赠之。后有田氏没，其稿本尚流传于加贺州藩，迄今存否，未可知也。

先生善贮蓄，储有三千金。尝叹日：“吾老矣，金多奈何？然移用中国，则事济矣！”临卒，尽纳于水户库。盖先生八十颓龄，壮心未已，其欲伺虏廷之隙，航海归来以图再举之雄怀，直至死而后已也。

经略直浙兵部左侍郎王翌29，最与先生善。及讨贼战死，实八月十五日，先生闻之大伤，为文祭之。自是每岁中秋，必杜门废节。观其答田犀30书日：“中秋为知友王侍郎完节之日，惨逾柴市31，烈倍文山32，仆至其时，备怀伤感，终身遂废此令节。”其笃念殉国之友若此。

神州沦陷后，自日本正保四年迄万治二年，此十·三年间，先生凡五至日本。日人安积澹泊33尝曰：“先生所以屡至日本者，盖欲乞援图光复也。”可谓深知先生者。其后复至日本，遂以终焉。则以明社既屋，满人入主中原，转徙波涛，蹈迹东海，以全大节，先生之心，可昭日月矣！

先生初留长崎，安东省庵师事之。以其禄之半养先生，古今传为美谈，如是者六载余。后始应水户之聘之江户。居长崎之六年，为先生最困难时代。盖先生转徙流离，孤身只影，窜于海外，贫苦不能自给，省庵之禄，名为二百石，实不过八十石，又兼供二处之用，愈益艰窘。厥后长崎惨遭回禄34，先生身外之物，悉化灰烬，乃寄寓于皓台寺中，风雨萧条，造次颠沛，省庵闻之，乃趋就而往，为援拯。先生虽在患难之中，兴复故国，固未尝一日忘。故先生行述有云：“先生虽客寓于兹，日向乡关泣血，无时不北望切齿，惟以国仇未雪为憾。”盖指此也。

先生尝谓学者有二派，即贤士与学士。博学多识，谓之学士；节义识见，谓之贤士。先生殆以贤士自况。

先生既往江户，为水户之宾师，不苟言动，慎避悲愤之言，以自掩其形迹。故读其行述文集者·往往误认先生为道学。然先生固黄冠草履35，不忍见神州陆沈之痛者，彼邦人士，辄以先生为归化36者，厚诬先生甚矣！

先生与省庵自评之言日：“吾之为人，以心为上，德次之，行次之，文学书法又其次者。”此亦足见其抱负。

先生曾为楠公37赞像，其文有三，载《舜水文集》。

日本水户彰考馆38，存先生遗物颇多。

先生长于诗，惟至日本时，未尝有所吟咏。

先生至日本，携孔子像二，一赠安东省庵，现存省庵家中；一则展转传于日本今上之手。琴二，流离颠沛间，尚有弹琴余兴，其风雅如是。

先生与阳明先生9同乡，山水有灵，钟于二子，地灵人杰之说，或其然欤！

东京第一高等学校，为先生侨居故址。数百载后，尚为文教之区，亦奇缘也。

先生强记精敏，虽老疾手不释卷。博而约，达而醇。尝曰：“学问之道如治裘，遵其粹然者取之，若日某氏学某氏学，则非所谓博学审问之谓也。”又曰：“所贵乎儒者，修身之谓也。身既修矣，必博学以实之。学既博矣，必作文以明之。不读书，则必不能作文，不能作文，虽学富五车，忠如比干40，孝如奇伯41、曾参42，亦冥冥没没而已，故作文为第二义。至于做诗，今诗不比古诗，无根之华藻，无益于民风世教，而人汲汲为之，不过取名干誉而已。”其论文日：“大凡作文，须根本六经，佐以子史，而润泽之以古文，内既充溢，则下笔自然凑泊，不期文而自文。若有意为文，便非文章之至也。”故自作文古雅，逸宕成章。

先生有自制大成殿模型，存彰考馆。日本汤岛大成殿，即仿此而作。此殿为日本政学革新之一大纪念物。

大成殿模型与弘道馆记碑，共辉耀于水户。水户党争3，弹雨横飞之余，曾不少伤，天其或欲留此纪念物，冥冥中有所嘉护欤！

先生久客他邦，乡信阻绝。德川光国氏谕寄书故国，问其家信，且招一孙侍养焉。先生之在乡也，有二子一女。女幼字同邑何氏，其舅为清官，忿懑构疾，未嫁而亡。子大成有二子，日毓德、毓仁、孤贫养于外祖姚泰家。先生所寄书达姚家，家人相与惊叹，始知其尚在天壤间。日本延宝六年，其孙毓仁往长崎候问，而碍法禁不能东，先生亦老疾不能西，惟以书通情而已。先生离家四十余年始得审问祖宗坟墓、旧友存殁，悲喜交至，且戒之曰：“国亡家破，宜农圃渔樵，自食其力，百工技艺亦不妨，惟清官决不可为也！”先生患咳血二十余年，至老疾稍渐，德川公使医诊之，先生谢曰：“犬马之齿，既过耄耋，而欲用药石延旦夕之命，未为知命者也。”先生作客久，善操日语，及病革，复操乡语，侍人不能解。年八十三，日本天和二年四月十七日殁。临终藏鲁王敕谕，以儒礼葬于瑞龙山麓。德川公亲临其葬，作文哭之，私谥文恭，又录遗集二十八卷，使门人今井弘济4、安积觉撰其行述行世。

先生殁前十一年，时年七十二，曾以桧木自作棺椁。谓门人曰：“我既老于异邦，自誓非中原恢复不能归。一旦老疾不起，则骸骨无所归，将葬于兹土。然汝曹不知制棺之法，数年后必枯残。后来逆虏倘有败亡日，我子若孙其有血气者，或欲归葬我故土，而墓木未拱，棺椁朽敝，则非徒二三子之羞，抑亦日域之玷也。”呜呼！“死去元知万事空。唯恨不见九州同；王师北定中原日，家祭勿忘告乃翁。”放翁5临终之诗，其深于种族之痛，盖与先生今古一辙也。方今汉土光复，神州士夫，宜未忘先生制棺时之遗言，而亟谋迎骇[骸]骨以归，勿令英魂烈魄，终古淹沦于樱花三岛。先生有灵，亦当含笑于九京46矣！

先生生平最爱樱花，故义公为先生建祠植樱花数株，以志遗爱。近以碑碣建成，东邦志士有慨捐樱花二百株者。将来樱花灿烂，与短碣相掩映，益增吊古者之流连，亦盛迹也。去岁六月二号，日本志士，在东京第一高等学校伦理学讲室，举行朱舜水先生二百五十年祭大典，且建碑碣，题日“朱舜水终焉之地”。盖自先生居日本迄今恰二百有五十年矣。是日彼邦当代名流，及当时与先生有关系者之后裔，若德川氏焉，悉集焉。先生十一世孙名辅基者（浙江绍兴人)航美留学，迂道口本，亦得与于此祭。噫！“王师北定中原日，家祭勿忘告乃翁。”光复之年，而有此祭，先生有灵，其可以瞑目矣！

 

此次祭典中，并附有舜水先生关系品展览会，所陈要品，记如左：

一《华夷辨》原稿；

一张斐7诗六首；

一棺盖图说；

一张名振8笔（舜水文集，日人安藤子约所藏，中有其全文原本)；

一监国鲁王敕书（鲁王太祖之九世孙，燕都沦陷，南京不守，鲁七入浙江，以监国名义，下恢复令。此敕即监国九年所发，历三星霜9，始得展转人于先生之手者。现藏德川国顺侯家)；

一小李将军5画卷（据先生跋云：“明代小李将军画卷，传者有三，一为太仓王元善家物，一为仇英所临者，其他即此也。”先生流离间关之际，尚刻不离此。现藏德川国顺侯家)；

-一安南供役记事（先生数次往来安南，亦有乞兵之意。此书即记其在安南时之始末。在安南时之寓主，为一日本入。鲁王敕书，亦由一日本船交付先生，亦奇矣。现藏德川国顺侯家)；

一楠公诀子图（先生曾亲为题赞。此赞成于日本宽文十三年。元禄中义公建楠公碑于凑川时，镌此赞于碑阴，但与原文颇有倒置处。现藏前田利为52侯爵家)；

-一汉五杰像（先生赞萧何、诸葛亮。现藏前田利为侯爵家）；

一白交趾将相诸大臣节文；

一与安东省庵书；

(以上二者乃先生居长崎时，寄赠省庵者。二人缔交，即

以此为介绍。现藏安东守男家)

一张名振与朱舜水书（张名振者，与舜水奉鲁王共图恢复之主将也。此书即将舟山若何失陷之情形，报于先生者。书中有称国姓公云云者，殆指郑成功。现藏安东守男家)；

 

省庵遗爱七弦琴（此琴乃彭城素轩53赠省庵者，铭文署万历己卯，殆明代盛时之遗物也。现藏安东守男家)；

一孔子像（先生携孔子像二，一传安东氏家，一存日本今上）；

一郑成功书（现藏德川国顺侯爵家）。

孔子像、白交趾将相诸大臣节文、与安东省庵书、及录杜诗一幅，余曾见其用铜版拓者，书法苍老奇绝，可想见其为人。

 

署名：李钊

 

《言治》月刊第1年第]期

1913年4月1日

 

 

 

