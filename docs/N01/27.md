# 物价与货币购买力

 

致《甲寅》杂志记者

 

(一九一四年八月十日)

 

记者足下：

仆向者喜读《独立周报》2，因于足下及率群3先生，敬慕之情，兼乎师友。去岁南中再乱4，《周报》忽焉不赓，政俗靡敝，讹言繁兴，不得党论以匡正之者数月；而戎马江南，音书隔绝，即私人问学之通讯，不得诸先生教导之者亦复数月；中情郁悒，莫可申诉。残冬风雪，乃从二三朋辈，东来瀛岛，问难无地，索居寡欢，偶于书廛，得《雅言》读之，知为率群先生所作，则喜。继得《甲寅》出版之告。知为足下所作，则更喜，喜今后有质疑匡谬之所也。读《雅言》第五期，于率群先生论《吾国今日物价问题与货币之关系》文中，有所疑难，莫能自解。爰假大报通信之余栏，冀足下暨率群先生有以辟其部7也。

率群先生曰：“夫国贫之现象，必先在货币之减少，即所谓购买力之减少也。购买力既减少，则被购买之品质，是必减退其价值，所谓物价贱之现象出焉。今物价既不贱矣，足征货币未尝减少。”仆思货币之多寡，与其购买力(Purchasing power)之富弱，适成反比例，即货币多则其购买力弱，反之，寡则富。盖购买力云者，非即货币之价格所能购买他物之力也欤！其本质本与货币之价格为同物，不过价格自其值言，购买力自其力言耳。譬之，昔以一枚银币能购二斗米者，今则仅能购一斗米，此银币之值(Worth)若力(Power),今昔之变迁为何如者？价格则昔昂而今落，购买力则昔富而今弱矣。然则物价与货币购买力之关系，亦犹物价与货币价格之关系也。于此须为价格与物价(Value and Price)之辨，方不棼紊。价格者何？谓一物值他物几何也；物价者何？谓一物值货币几何也。一马适值二牛，此马牛之价格也；马值银币五十枚，牛值二十五枚，此马牛之物价也。以币值物，正如以权称物。物之重即权之轻也，权之重即物之轻也。物之昂即币之贱也，币之昂即物之贱也。夫果购买力与货币之价格为同物者，则物价贱货币之购买力必富，物价昂货币之购买力必弱，必然之理，显于事实，乌容怪者。惟学理幽玄，事象迷炫，以仆浅学，不敢自信，用述厥怀，就正达者，幸辱教之。

 

李大钊白

《甲寅》杂志第1卷第3号

1914年8月10日

 

 

 

