# 政客之趣味

 

(一九一三年九月一日)

 

凡有觉性之动物，孜孜兀兀，不少怠荒，以从事一种勤动者，必有一种兴趣蕴于其间。彼既役于此种兴趣，则虽一往直前，生死以之，罔有憬悟求所以自崖而反者。此纵下级动物，而所以成其奋勇不倦之精神，要有其兴趣可言，而亦为有味的生活也。希腊史学家SlcalusI尝记一极小动物名猫融者，专寻鳄鱼卵而破坏之，为其一生事业、夫猫鼬之所以破坏鳄卵之心理，虽不可知，而其破坏之也，必有其高烈的兴趣焉。蜣螂一物，专以转[抟门弄粪丸为其本能，方正横斜，推行自若，顽童儿见而拨其粪丸，犹抱持弗忍舍。夫蜣螂之所以转[抟]弄粪丸之心理，虽不可知，而其转[抟]弄之也，亦必有其高烈的兴趣焉。吁！今之政客，鸡鸣而起，孳孳焉日在恶浊之政海潮流中求生活，其兴趣不知较猖鼬之破鳄卵、蜣螂之弄粪丸何若耶？

夫兴趣之发生，必其事物足供当时之愉快，或有未来之希望者。前者为消费的兴趣同时付以代价，同时即取得报偿，行为终而兴趣随尽，其味较短；后者为贮蓄的兴趣，当时付以代价·异日方取得报偿、行为虽终，而兴趣尚存，其味较长。政客之兴趣，无论其存于当时之愉快，或未来之希望，而其眼光直射之目的物，要不出二者。然斯二者之数量有限，政客之欲望无穷，此足为政客抱无涯之悲观者也。

国务员2座位辛亥之役，侥幸成功，一时牛溲马勃3，托开创丰功以猎得高厚爵者不乏其人。而一般人胸中之官之势力，未能遽随专制之形影以灭，由是引起幸进之心。而国务员之座位，遂为多数政客目光集注之所。顾国务员位仅十数座，乌能充尔许人之欲望，势乃不得不出于奋斗，奋斗之结果，亦终为强有力（者）所攫去。一人捷足，方人向隅，此目的之难达，政客宁不知之。言念及此，当亦有索然寡欢者矣。

黄金黄金在今世为最有雄大势力者、人尽爱之，何独政客！然政客虽爱黄金，黄金不怜政客，而秦楼楚馆+、赵女吴姬5、歌舞场中，正为政客出没之地。明敲暗剥，所得几何？裘马长安，不崇朝7而床头金尽矣。闻之欧美政客，大都富裕之族，衣食无忧，始投身政帜之下；其有事畜之责，或操赢计奇8、权衡子母、欲致陶朱之富’者，则相率入于实业之一途，决不向政界问津。则求黄金丁政界，窃恐为一场黄粱新梦1，徒供其宽绰糜费而已。积邓氏之铜山，辟郭家之金穴11，其何能望！斯尤足使政客灰心短气者也。

鬼混的生活斯二者既已失望，则其兴趣顿减，而成为鬼混的生活。盖政界者游民之活动场所也。不问谁何，一入其中，即为洪炉所熔冶。荒奢逸惰之余，即或厌倦此生涯，亦不能去而之他。为生活计，尤不得不鬼混其间。清夜自思，觉扰扰终朝者，尚不如猫鼬之破鳄卵、蜣螂之弄粪丸，犹为有味的生活，其病苦实有异乎恒情者矣。嗟呼！政客之生活，既为鬼混的生活，政客满民国，民国遂亦为鬼混的民国。年来政象之奄无生气者，以此耳！

 

署名：李大钊

《言治》月刊第1年第4期

1913年9月1日

 

 

