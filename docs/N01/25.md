# 《自然律与衡平律》识

 

(一九一三年十一月一日)

 

吾国治法学者，类皆传译东籍。抑知东人之说，亦由西方稗贩1而来者。展转之间讹谬数见，求能读皙文2而通者，凤毛麟角矣。继兹而犹不克自辟学域，尚断断以和化为荣，或虽守西籍而不克致用，汉土固有之学，非将终无以自显，不亦羞神州之士而为学术痛耶！吾友夏子竞民3，青年锐志，奋学不懈。去岁初秋航海来汇户，余亦与泽民+、凝修5相继至。残冬风雪，海外相逢，感朋友之私，则相与欣喜；谈祖国政俗之衰·则相与唏嘘感慨。至若居诸共勉，昕夕相聚以励于学，则尤觉吾道不孤，未意零丁异域，而犹有囊者寒窗铁砚之乐也。未几，学会以书来征文，夏子语余回：“衡平律之于英法，当为事英法者所重视。顾吾国习英法（文）者既寡，而为华英对照译述之以惠初学者，亦阒焉无闻。盖其通者，则以学士自矜，异[并]轻是区区者，而不屑为。下焉者，则又病未能，诚缺憾也。”今一为之，实吾《言治》，意在为初学者之一助焉。吁！夏子之·心苦矣。读者其勿忽诸。钊识于东京。

 

署名：钊

《言治》月刊第1年第6期

1913年11月1日

 

 

 

