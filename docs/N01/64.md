# 中国与中立国

 

(一九一七年二月七日)

 

德、美决裂，世界中足数之国皆不能保其中立，而犹以中立称者，惟吾中国。

前者，东报盛传英国将引吾人联合国1之侧。刻闻美国又力劝世界中立国全行加人战争，以抗德政府。方在拟议中，方针犹未决也。然决此非难，一言以蔽之也，曰：中而不立而已矣。

昨本京《中华新报》2少白君，以德国以全球为敌，中国于世界不问为一奇迹。噫！此等奇迹，自日、俄战于满洲3，日、德战于青岛，宣布中立时，早已呈现于宇内。人固不我问，我亦不敢问人也。

鸣呼！中立国之中国。呜呼！中而不立之中立国，其将何以自立于宇宙之中哉！

 

署名：守常

《甲寅》日刊1917年2月7日

 

 

 

